355

360

365

370

Saena 111. (111, 3)

Demea. Syrus.

Demea.
Disperii: Ctesiphonem audivi filium
Una adfuisse in raptione cum Aeschino.
Id misero restat mihi mali, si illum potest,
Qui alicui rei est, etiam eum ad nequitiem adducere.

Ubi ego illum quaeram? credo abductum in ganeum (5)

Aliquo: persuasit ille inpurus, sat scio.
Set eccum Syrum ire video: iam hino scibo, ubi siet.
Atqui hercle hic de grege illo est: si me senserit
Eum quaeritare, numquam dicet carnufex.
Non ostendam id me velle.
Syrus
Omnem rem modo seni, (10)
Quo paeto haberet, enarramus ordine.
Nil quicquam vidi laetius.
Demea.
Pro Iuppiter,
Hominis stultitiam.
Syrus.
Conlaudavit filium:
Mihi, qui id dedissem consilium, ogit gratias.
Demea.
Disrumpor.
Syrus
Argentum adnumeravit ilico: (15)
Dedit praeterea in sumptum dimidium minae.
Id distributum sane est ex sententia.
Demea
Hem,
Huic mandes, si quid recte curatum velis.
Syrus
Ehem, Demea. haut aspexeram te: quid agitur?

